# De Magento community van Nederland

**Mage-OS Nederland is een vereniging die zich opwerpt ter ondersteuning van de Nederlandse Magento community. Mage-OS Nederland ontleent zijn naam aan [Mage-OS](https://mage-os.org/), een wereldwijd open initiatief voor het behoud van Magento Open Source (waarbij *Mage* een copyright-loze verbastering is van Magento en *OS* staat voor Open Source).**

## Over Mage-OS Nederland {#over}

Mage-OS Nederland is een initiatief van de Nederlandse Magento community, met als doel het ecosysteem van Magento / Adobe Commerce / Mage-OS in Nederland te vertegenwoordigen. De vereniging stelt zich als doel om initiatieven vanuit de community te faciliteren (zoals Nederlandse events, een betere website, informatievoorziening richting webwinkeliers en nog veel meer). 

Alle hulp is hierbij welkom, dus mocht je een idee hebben om Magento in Nederland te versterken, laat het ons weten!